---
title: Smart Wookiee -Episodio I
subtitle: Guida wookiee per smart workers
date: 2021-05-03T08:04:15.394Z
thumb_img_path: /images/pexels-craig-adderley-3526020.jpg
excerpt: Ad un anno di distanza di lavoro da casa tutti noi abbiamo apprezzato
  ed odiato le caratteristiche dello Smart Working (o Remote Working) che
  intrinsecamente include opportunità e rischi.
layout: post
---
Ad un anno di distanza di lavoro da casa tutti noi abbiamo **apprezzato** ed **odiato** le caratteristiche dello **Smart Working** (o Remote Working) che intrinsecamente include **opportunità** e **rischi**. 

#### *Provo a ripercorrere alcuni punti che ho imparato in questo periodo* 



### 1. L’importanza della routine

*L’hanno detto tutti dal primo momento ed è il consiglio numero 1.* 

I **modelli precedenti** prevedevano per forza di cosa l’attuazione di una **routing standard**, più o meno strutturata: Sveglia, Preparazione, Spostamento, Pausa pranzo ecc. 

Il nuovo **modello fluido** potrebbe facilmente portarci a **non standardizzare** momenti e attività, passare dal letto al meeting e viceversa potrebbe essere deleterio per il fisico, per la mente e di conseguenza per la produttività. 

Quindi:

1. Indipendentemente dagli impegni **alzarsi sempre alla stessa ora**, possibilmente abbastanza prima dell’orario di lavoro. 
2. **Non controllare il cellulare** appena svegli. 
3. **Prepararsi**, fare colazione e prendersi il **tempo necessario** per “mettersi in moto”. 
4. Non usare una ***“divisa da casa”***, cambiarsi come se si **dovesse uscire** ed incontrare persone. 
5. Se si utilizza l’**abito formale** in situazioni normali, da casa puoi stare **più comodo** (camicia o polo) ma **evitare un abbigliamento troppo sportivo** o troppo “da casa”. 
6. Fare una **scaletta mentale** della giornata che sta per iniziare e appuntare gli **obiettivi della giornata**. 
7. **Controlla ora il cellulare**, affrontare **immediatamente le urgenze** da indirizzare se presenti. 
8. **Controllare poi l’agenda** dei meeting pianificati nella giornata e riservarsi il tempo necessario per eventuali preparazioni prima delle riunioni. 
9. Usare gli spazi di tempo rimanenti per **lavorare alla scaletta** quotidiana di attività.

### 2. Spazi per lavorare

*Lo spazio non è solo una questione di funzionalità ne solo una questione di stile*

La soluzione migliore è avere spazi in casa **da dedicare in modo stabile** allo Smart Working. 

Un “posto perfetto” è 

* **comodo** per lavorare 
* **isolato** rispetto al resto dell’appartamento 
* **differente** dagli ambienti di relax 
* con uno “**sfondo**” che ti rappresenti (personalmente o professionalmente). 

In molti casi, non ci sono in casa gli spazi perfetti, quindi bisogna trovare **soluzioni creative** come:

* Se usi gli stessi ambienti, **sposta gli strumenti di lavoro** solo quando sono utilizzati, riposizionali quando invece non stai lavorando. 
* Se usi lo stesso tavolo prova a coprire il tavolo con una “***tovaglia da lavoro**”* diversa da quelle che usi quando pranzi. Ti aiuterà a vedere lo stesso posto in modo diverso rispetto al momento della giornata. 
* Se condividi l’appartamento **definisci regole** condivise. 
* Se condividi l’appartamento **non pensare** di avere ***“l’esclusiva”*** di un ambiente solo perché tu stai lavorando. Tutti hanno diritto ad utilizzare gli spazi anche solo per rilassarsi. 

### 3. Strumenti e momenti corretti 

*C’è “modo e modo” e “momento e momento”.*

Ogni strumento ha la sua **maggiore efficacia** se utilizzato per lo scopo per cui è stato **progettato**. Con gli strumenti analogici questa affermazione è tanto semplice quanto banale e altrettanto facile dimostrazione: non proviamo nemmeno ad utilizzare un **cacciavite** per svitare un **bullone** o un **apriscatole** per fare un **buco** nel muro. 

Nel mondo **digitale**, vista la **flessibilità** degli strumenti ed il **marketing** di chi li produce, non è altrettanto facile comprendere lo **scopo naturale**. 

A mio avviso:

* Usare **l’email** come strumento di **condivisione principale** a meno che gli altri strumenti non risultino più efficaci
* Usare il **meeting** quando ci serve **confronto** e solo in base a delle interazioni o risposte possiamo perseguire un obiettivo (o sviluppare un ragionamento) 
* Usare i **messaggi istantanei** “***professional***” (aka teams) per trasferire velocemente informazioni in modo **unidirezionale** (*es. ciao, ho finito quel lavoro*) o per confrontarci in modo **asincrono** su cose **non urgenti** (*es. quando hai la possibilità, mi dici se per te meglio A o meglio B*) 
* Usare i **messaggi istantanei *“personal”*** (aka whatsapp) per **chiacchierare** o mettersi d’accordo in rapporti di lavoro definibili ***“pseudo-personali”*** (*es. domani pranziamo insieme?*) 
* Chiamare un **collega** al **cellulare** durante l’orario di lavoro solo se il suo stato sugli strumenti di collaborazione ti **risulta disponibile** (ma comunque, se puoi, chiamalo direttamente sullo strumento di collaborazione) 
* Chiamare un “***esterno***” all’organizzazione al **cellulare** negli **orari standard** di lavoro. Puoi farlo in qualsiasi momento della giornata, non puoi sapere se è impegnato oppure no. Se lo è probabilmente non ti risponderà ma ti richiamerà
* **Non rispondere** al cellulare se sei in **call**, **richiama** appena puoi. 
* Se non è urgente, fuori dall’orario standard di lavoro, **scrivi la mail** ma **pianifica l’invio** per il mattino seguente
* Se non è urgente, **evita di scrivere messaggi** istantanei fuori dall’orario standard di lavoro
* Se non è urgente, **evita di chiamare** le persone al cellulare fuori dall’orario standard di lavoro

### 4. Agenda libera e condivisa 

*Se non hai mai tempo non sei affatto figo*

Bisogna fare attenzione e **evitare** di avere l’**agenda perennemente occupata**. Potremmo essere attratti da questo tipo di rappresentazione di noi stessi, come dire al mondo: Guarda io sono una **persona molto importante**, sono molto **impegnato**, **lavoro** tantissimo. 

Sono tutte **affermazioni** profondamente **errate**, la capacità di **gestire il proprio tempo** e la **disponibilità** nei confronti dei colleghi che hanno bisogno di un nostro contributo è l’indicatore di quanto siamo in grado di gestire le nostre attività ed il nostro contributo. 

Se hai l’agenda impegnata senza **nessuno spazio** per settimane **potrebbe significare** che:

* Probabilmente **partecipi** a diversi meeting **inutili o** che comunque non è indispensabile la tua presenza. Prova a declinare quelli che pensi siano superflui. 
* Probabilmente **non sei** a **tuo agio** quando vedi troppi **slot liberi** nella tua agenda, quindi **organizzi riunioni** pressoché **inutili,** impegnando a cascata il tempo dei dei tuoi colleghi. Evita di farlo. 
* Probabilmente pensi che **avere tanti impegni** possa far pensare al tuo capo che **stai lavorando**, quindi capita anche che ne inserisci alcuni “fake” per evitare problemi. Evita di farlo. 
* Probabilmente **pensi** che non **avere spazio** possa essere anche uno “***status***”, una sorta di **indicatore** di **importanza** o peso aziendale. Non è cosi. 

Non è “*cool”* essere sempre impegnati perché **sarebbe come** pensare che un **ospedale** che **non può ricoverare** un paziente perché non ha posti letto o che necessita di una **tempo di attesa** di 12 mesi per una ecografia è “*cool”*

#### Continua nel prossimo episodio…